# ASkipiikki
Ikuisuusprojekti nr. n+4

ASkipiikki on jo muinaisista ajoista asti kehitteillä ollut sähköinen versio ASkin perinteisestä paperisesta piikkilistasta.

Tähän mennessä yksikään ehdotettu ratkaisu ei ole osoittautunut tarpeeksi toimivaksi paperipiikkiä korvaamaan.

Koska muilla killoilla on käynnissä samansuuntaisia projekteja, päätettiin killan vuosikokouksessa 2016 nimittää erillinen toimihenkilö, Sähköpiikkijäbä, vastuuseen ASkipiikkiprojektista ja kiltojen välisestä yhteistyöstä.

## Ongelma
Koska ASkin käyttäjät tekevät ostoksia ahkerasti, kertyy perinteiselle piikkilistalle nopeasti pituutta useita sivuja. Piikkilistan sekasotkua läpikäydessä ASkivahdeilla naksuu päässä ja koko kiltahuoneen hyvinvointi on vaakalaudalla.

## Ratkaisu
Syntyi nerokas ajatus sähköisestä piikkilistasta, joka olisi jatkuvasti ajantasalla. Kiltalainen vain merkitsee ostonsa sekä ASkikassaan suoritetut maksut ja järjestelmä päivittää piikkiä taustalla.

Muita odotettuja ominaisuuksia olisi esimerkiksi: Varastosaldojen ylläpitäminen, rajoitukset negatiivisen piikin suuruudelle, hälytykset vähissä olevista tuotteista.

## Toteutuksia tähän mennessä

### ASkipiikki by sooda

Keittiön kahvikaapin oveen upotettu kosketusnäyttö, jonka avulla suoritetaan maksu.
* [Kosketusnäytöstä soodan sivuilla](http://sooda.dy.fi/2010/7/30/kiva-iso-kosketusnaytto/)
* [Piikkilistasta soodan sivuilla](http://sooda.dy.fi/2010/8/17/piikkilista-nyt-sahkoisena/)
![Sooda demonstroi miten kehittyneen AI:n animoidut kasvot tulevaisuudessa palvelevat kiltalaista kaapinoven näytöllä.](https://github.com/saatokerho/ASkipiikki/blob/master/photos/soodapiikki1.jpg)
![Kosketusnäyttö upotettuna kaapin oveen.](https://github.com/saatokerho/ASkipiikki/blob/master/photos/soodapiikki2.jpg)
![Valmis laitteisto keittiöön asennettuna.](https://github.com/saatokerho/ASkipiikki/blob/master/photos/soodapiikki3.jpg)
