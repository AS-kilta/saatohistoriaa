# Poppisohva

Poppisohva on ASkin vanhasta kolmen hengen istuttavasta sohvasta rakennettu ghettoblaster. Projekti aloitettiin huhtikuussa 2010.

## Rakenne

Sohva on puurunkoinen, ja istuimien alla oleva tyhjä tila on suljettu asentamalla sohvan pohjaan saranoilla ja salvoilla kiinnitetty lastulevy. Lastulevyyn on asennettu maata kohti suunnattu 10-tuumainen subwoofer-elementti. Sohvan etupuolelle on kiinnitetty kaksi säänkestävää keskiäänielementtiä. Sohvan pohjan lastulevyyn on asennettu kaksi GainClone-vahvistinta, yksi subwooferille ja toinen diskanteille. Virta saadaan pohjaan asennetuista neljästä LiPo-akusta. Sohvan pohjassa on kytkin, jolla vahvistin kytketään päälle. Äänilähde kytketään istuinten välistä tulevaan 3,5mm liittimeen. Sohvan saranoitu pohja mahdollistaa helpon pääsyn sohvan elementteihin ja elektroniikkaan.

## Käyttö

Poppisohvan tarkoituksena on toimia siirrettävänä ns. ghettoblasterina, jota voidaan käyttää musiikin toistamiseen liittämällä esimerkiksi puhelin 3,5mm kuulokeliittimellä vahvistimeen.

Poppisohvaa on käytetty AS:n konttauskauden avajaisissa sekä wappuviikolla Alvarin aukiolla.

## Tekijät
- Lare
- Sooda
- Aavee
- Bombo
